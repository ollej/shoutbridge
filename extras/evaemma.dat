Om man ska gå omkring och bry sig om rent jävla trams hela tiden blir man ju tokig som ett yrväder i april.
%
Och jag är snarare ett kex. Faktiskt.
%
Jag vill vara lyckligt ovetande.
%
Jag tycker att jag är kanske allra roligast i hela världen.
%
På senaste tiden har jag till exempel tagit för vana att försöka svara med något skojigt och underfundigt citat i telefonen. Jag släpper vad jag har för händerna och springer på första signalen, ivrig att få briljera med min slagfärdighet, och tänker febrilt för att komma på något bra under sekunderna det tar för personen i andra änden att presentera sig.
%
Jag har vettigare grejor att bränna energi på än diskussioner om sådant som jag tycker är rent jävla trams.
%
När jag var sjutton år och lika kraftigt byggd som en genomsnittlig tändsticka fick jag en liten knuff av en väldigt stor vakt som tyckte att jag stod för nära, och sedan dess förutsätter jag alltid att vakter är våldsamma män som önskar att deras liv var en actionfilm med mycket farligheter att puckla på.
%
Både SSU och Muf hade starka fästen i den lilla staden jag växte upp i, och vilken sida medlemmarna hade valt berodde i de allra flesta fall på var de bästa festerna hölls.
%
alla bloggare är förresten idioter på ett eller annat sätt
%
I Sverige är vintern betydligt längre än bikinisäsongen, och det är en av mina favvogrejer med att vara en svårmodig nordbo.
%
Jag gillar köttbullar också, och Roxette, men det sista försöker jag att inte skylta med.
%
Jag ogillar schlagerfestivalen, klasskillnaderna som alla försöker att inte låtsas om och den missriktade feminismen, och inte minst den där skumma traditionen om att man bara kan äta semlor en viss tid på året.
%
Jag vill verkligen bli Fröken Sverige.
%
Jag sitter på helspänn vid telefonen och lovar att le hela tävlingen igenom om jag får tillåtelse att bära skoteroverall i bikinimomentet och över huvud taget vara en mer trovärdig Fröken Sverige än vad de tidigare har varit.
%
Det verkar inte finnas några gränser för hur spydiga och ohyfsade folk i allmänhet har mage att vara.
%
Offentliggörandet av den stora massans dagböcker, bloggandet, har nästan helt tagit kål på den seriösa debatten som fenomen genom att tillåta vuxna människor att kamouflera sin brist på argument med substanslösa gliringar av skolgårdskaraktär.
%
I sin dagbok slipper man förklara sig, och kan i en bisats rasa mot vad som helst, eller oftast vem som helst, på ett väldigt bekvämt sätt.
%
Bloggar har därför blivit det kanske största forumet för vuxenmobbning genom tiderna, och det verkar inte finnas några gränser för hur spydiga och ohyfsade folk i allmänhet har mage att vara.
%
Viggo Cavling, chefredaktör på tidningen Resumé, kommenterar inte min kolumn innehållsmässigt i sin offentliga dagbok, utan väljer att göra sig lustig över mitt namn och skriver att han skulle kunna ringa till min chef och se till så att jag får sparken när som helst. (Tillåt mig ett hånskratt, Viggo.)
%
Och en överskattad surkärring till krönikör (se, jag lär mig) vars namn jag har nämnt alldeles för många gånger på det här utrymmet berättar utförligt i sin blogg om när hon och en kompis dömer ut mina texter som mesiga eftersom de inte innehåller några könsord.
%
Det finns inte ett uns relevans i den kritik de tidstypiska fascisttyckarna slentrianmässigt hasplar ur sig i sina dagböcker som alla har åtkomst till, just för att den är så personlig.
%
Om man inte har något jätteviktigt eller ens snällt att säga kan man vara tyst.
%
Det är för simpelt för att vara okej av en vuxen människa att lägga sig på sandlådenivå och säga 'Du är dum!' när något inte passar.
%
Det är inte för att jag är emot machoattityden kring den svenska krigsmakten, för det lilla jag har hört om hur det är att göra lumpen tycker jag verkar luta åt det oförargligt skrattretande hållet, men lite för att värnplikten verkligen inte borde gå ut på att 'spränga en bro och köra stridsvagn'.
%
Det må vara lättare för de allra flesta människor att läsa sagor och spela spökboll än att skjuta skallen av någon, men absolut inte mesigare på något sätt.
%
Barn är framtiden, det är inte nödvändigtvis kriget.
%
Jag är nog en av världens mest lättroade personer.
%
Dessutom försöker jag klura ut exakt var gränsen mellan ett kex och en kaka går, och hur allt egentligen står till med Konstantin i Tjechovs 'Måsen' som jag läser för tillfället.
%
Patriarkatet var inte i närheten, men jag blev överkörd och tillrättavisad i egenskap av kvinna, och fick höra vad jag minsann borde tycka egentligen. Att jag borde 'inse' hur jag har det.
%
Tack nazi-feminister. (Nej, jag kommer aldrig att sluta kalla er det, i alla fall inte förrän jag har glömt min goda uppfostran och vågar säga slynor.) 
%
Jag iakttog hur förtryckarna härjade i studion, och sedan åkte jag hem och åt en ostmacka.
%
Jag nöjer mig med att sänka mig några nivåer och säga att organiserade feminister är ohyfsade, bjäbbiga smådjur, och lägger sedan min energi på viktigare saker än att kommentera deras rashat.
%
Fjärilssim är ett jävligt svårt simsätt. Varje gång jag försöker få till det reser sig badvakten upp och spanar oroligt åt mitt håll.
%
Jag har alltid tyckt att nyårslöften är en klyschig och töntig grej.
%
Min lista med titeln 'Människor jag inte tänker bry mig om att rädda när ryssen anfaller eller en komet från yttre rymden hotar att krossa dem men inte mig' växer nästan varje dag, och på veckans inköpslista står utöver kalaspuffar och fiskpinnar en ny kalender med avklädda brandmän.
%
Jag ska försöka att ha mer tålamod med tekniska prylar och inte dänga dem i väggen när de inte fungerar som jag hade tänkt, och på hela året ska jag inte skratta åt ett enda skämt som jag inte tycker är kul.
%
För övrigt anser jag att Linda Skugge borde förgöras, för hon tycker att det är kul att säga könsord till sina barn och berätta det i sin blogg....
%
Jag är skitsnäll nästan jämt, men jag har ett gäng laster.
%
[...] bloggar är i de allra flesta fall obetydligt mer än slöseri med tid för både författaren och läsarna.
%
Jag tycker inte att utvik i sig är något fult om man inte är en tjej som lägger all sin tid och energi på att 'lyckas' som utvikningsbrud och har som enda mål i livet att få bli upptejpad på insidan av några lumparskåp.
%
Det är coolt att vara snygg om det inte är ens huvudsakliga uppgift, och det är larvigt att påstå att utvik är omoraliska.
%
Vik ut dig, Ebba von Sydow, och var sedan den första som ger fan i att förklara sig.
%
En chefredaktör är inte ett objekt, och det är inte en fotbollsstjärna eller en politiker heller.
%
Egentligen vill vi alla åla omkring framför Bingos kamera, men bara ett fåtal kan göra det med värdigheten i behåll.
%
Jag trivs som allra bäst när det skandinaviska svårmodet rullar in från norr och det är allmänt mörkt och kallt jämt.
%
Jag är Mårran. Jag blir lycklig och inspirerad av det sorgliga.
%
Det är ganska kul i två dagar, att träffa familjen och de kompisar man fortfarande har kontakt med, men sedan blir det schlager. Det vill säga ångestladdat och för mycket.
%
En av de saker vi har gemensamt är att vi alla önskar att det ska gå åt helvete för varandra så att vi äntligen får någonting att prata om.
%
Gröt är det enda med julen som är lite lagom svårmodigt.
%
Det sjunde sinnet som jag åtrår så hett skulle lämpligen kunna bestå i den där förmågan som en del lyckligt lottade människor har, att kunna förutse framtiden, så att jag skulle veta bäst om allting jämt.
%
Jag skulle ta steget från trulig och klantig tjej till välmenande allvetande besserwisser och likt en stillsammare version av Clark Kent hindra alla i nöd från att begå korkade misstag.
%
[...] jag läste av ren nyfikenhet tidningen 'Stureplan' i går och tappade nästan helt tron på mänskligheten.
%
Sluta upp med att skriva elaka mejl till EvaEmma om hur gärna ni vill att hon ska bli våldtagen eller omkomma i en våldsam bilolycka. Till sist kommer hon att tappa tålamodet och på sant kvällstidningsmanér RASA efter er och mot er. Kanske i sällskap med sin hund.
%
Producera inga fler dokusåpor, snart finns inga människor med bibehållen värdighet kvar i samhället.
%
Krama alla kids så att de inte växer upp till olyckliga människor.
%
Om jag hade en aning om något mer än det jag har läst i Illustrerad vetenskap skulle jag inte alls spara på den självgoda undertonen.
%
Jag skulle vilja säga att den avundsjukan är det enda sunda i sammanhanget.
%
Feminismen verkar nämligen ha fuckat upp varenda tonårsbrud genom att beröva dem deras naturliga drivkraft och göra dem till förslöade självömkande offer som bekvämt lutar sig tillbaka och beklagar sig i tron att det inte spelar någon roll vad de gör, de är ändå förtryckta.
%
Ni har gjort viljelösa mähän av dem, feministsvin, och nu är min mejlbox full av idel gnäll från högstadieflickor som tycker att jag är ondskan själv eftersom jag antyder i mina kolumner att det inte är synd om dem.
%
Jag känner mig i alla fall fortfarande förtryckt av feminismen.
%
Förresten får jag fortfarande spö av Linda Skugge på googlefight. Upp till kamp!
%
Jag har en kalender med lättklädda brandmän i köket och när någon skäller på mig brukar jag härmas med falsettröst och låta mitt fingerdocks­monster Boris larva omkring i närheten av personens ansikte.
%
Jag organiserar lika hysteriskt som Monica, men skulle ändå vara Phoebe eftersom jag inte kan laga mat och använder hennes \u201dJag önskar att jag kunde hjälpa till, men jag vill inte\u201d minst en gång i veckan.
%
Det gör mig upprörd att läsa arga insändare från föräldrar som tycker att det är fruktansvärt att 'Paradise hotel' finns så att deras barn kan se, och jag förstår inte alls hur de tänker.
%
I sin iver att bekräfta sig själva som vuxna verkar de helt glömma bort att barn inte är något mer komplicerat än människor som är lite mindre än alla andra och behöver viss handledning i livet.
%
Den missuppfattningen tar sig uttryck genom att föräldrarna i fråga försöker anpassa världen till sina barn i stället för tvärtom, vilket borde vara det bästa för alla parter.
%
De vill förbjuda och censurera och hör ofta till den irriterande del av mänskligheten som helt byter röst och tonfall när de talar till barn, som om dessa vore idioter.
%
Jag tycker att de behöver tagga ned sitt moralhycklande.
%
Det är min fasta övertygelse att barn bör se och höra så mycket som möjligt för att förstå så mycket som möjligt, och inte ska undanhållas någon information om verkligheten bara för att de är små.
%
Barn är inte knepigare än andra människor och behöver ingen särbehandling bara för att de är under utbildning för att växa upp.
%
Precis som vi lite äldre klarar [barn] av det allra mesta om de får många kramar och äter sina grönsaker.
%
Vi ska inte inskränka [barns] värld till modellera och tecknad film, utan låta dem ta del av allting så att de har en chans att utvecklas.
%
En del människor gillar att vara nakna på teve, och de har ingenting bättre att ägna sin tid åt. Man kan titta på dem precis som på fiskarna i ett akvarium, de har inte heller hög IQ eller några kläder på sig. Man är inte dum om man tittar på dem, men ganska dum om man är en av dem.
%
Föräldrar borde använda sig av det sunda förnuftet i större utsträckning än vad de gör och ta på sig ansvaret för att lära sina barn om både bra och dåliga saker. Det håller inte att beskylla media och allt möjligt annat för risken att deras avkommor ska flippa.
%
Jag tycker att barn kan vara ganska jobbiga också, precis som alla andra människor, och i vilket fall som helst så måste jag ju först hitta en trevlig kille att stadga mig med. Helst en muskulös brandman som vet sin plats mellan spisen och diskbänken.
%
Jag har lite problem med att finna mig till rätta i den riktiga världen bara. En vis kvinna som jag passar liksom inte in i någon av de accepterade kvinnopakterna.
%
Jag tycker nämligen att feministiskt initiativ är ett skämt. Inte lika tråkigt som det där om Kulturpartiet som inte fick mig att skratta en enda gång, men likväl ett skämt, härligt underhållande på det där sättet som en riktigt bra skräckfilm kan vara.
%
Första gången jag såg min favvofilm 'Storm of the century' kunde jag inte sova på flera nätter, och nu är det rädslan för att faktiskt bli tvungen att passa in i feministernas mall som håller mig vaken.
%
Jag vill inte leva i ett jävla trettiotals-Tyskland där alla hatar bara för att det är så himla lätt, och jag vill inte anpassa mig.
%
Fi vill ta över kvinnornas fria vilja och köra över oss totalt, med argumentet att de är precis som vi och därför vet allra bäst om hur vi vill ha det.
%
De skrämmer mig, nazi-feministerna. Trots att de som sagt är härligt underhållande på sitt sätt.
%
En gång såg jag till exempel ett av deras möten på nyheterna, och då stod alla nazi-feministerna upp och sjöng 'åh tjejer, vi måste höja våra röster för att höras'. Då skrattade jag faktiskt skitlänge.
%
Jag vill inte bli tvingad till att hysa passande åsikter.
%
Jag hoppas verkligen att Gudrun ska brista ut i gapskratt och hojta Luring!' snart, för feministiskt initiativ skulle faktiskt kunna vara ett av tidernas bästa practical jokes.
%
Fan å, som man säger i Norrbotten.
%
Människor som har lärt sig att utnyttja det gör mig arg, och att de är vanligt förekommande märks inte minst i svenska folkets bloggar som jag tycker att jag har en ganska schyst inblick i eftersom jag surfar runt en del på lediga stunder.
%
De allra flesta bloggare verkar kämpa och slita för att få till något slags medlidande som ska få oss läsare att beundra och ömka dem och ha överseende med det vi inte tycker om hos dem.
%
Jag är ett monster ända ut i fingerspetsarna, och det är jag nöjd med.
%
Berättelsen om mitt liv skulle vara den värsta monsterboken av alla och spöa Carolina Gynnings 'Ego Girl' med hästlängder.
%
Carolina skriver att 'platta tjejer' är fula, att vi kvinnor ska ha bröst och rumpa, och hennes motto är 'Go Girl!' Det är ungefär vad hon vågar stå för.
%
Jag tycker att Carolina Gynning är ful, och mitt motto är 'Allt går över om man härjar med det lite'.
%
Jag vill också vara förståndig. Förståndig och stark nog att vara ett monster.
%
Jag vet att jag låter som en teknikfientlig moralkärring, och kanske är det just det jag är, men jag tycker inte att det är naturligt att umgås och söka nya kontakter via Internet.
%
Jag tycker inte att det ska finnas möjlighet att beställa den typ av människor som man vill ha i sin bekantskapskrets som om de vore postordervaror.
%
 Jag är en romantisk idiot som tror på själars möte på ett djupare plan, och hyser stor tilltro till den intuition som vi människor är utrustade med och som har förmåga att känna av vibbar, plocka upp undermedvetna signaler och ge oss känsla för vilka personer vi bör bilda flock med.
%
Internetdejtare är inget annat än horor som bjuder ut sig och torskar som på konstgjord väg försöker få till det de inte är människor nog att kämpa för i verkligheten.
%
Film är bäst på bio, och människor i verkligheten. Så är det bara.
%
Min kropp är verkligen inte gjord för att kliva omkring i högklackat. Mina ben blir till löjligt långa, ostyriga Monthy Pyton-dito som får mig att ragla fram som en långbent fågel.
%
Flera gånger under mina övningsvändor i nya dojorna mellan hallen och köket har jag spontant börjat sjunga 'Mitt namn är Sture Stork, min skalle är av kork' och det händer nästan aldrig annars.
%
Och jag håller med min ekonomistuderande vän som sa att det är som om det har gått inflation i glädjeämnen, för det är så väldigt mycket lättare att vara grinig på sådant som man tycker är fel än glad över sådant som faktiskt är bra. Det kan till och med kännas viktigare ibland.
%
Många människor mejlar till mig och skäller för att jag är så himla arg hela tiden, så jag kanske borde ta en kurs i att hantera aggressioner på lämplig folkhögskola, och anpassa mig till hur de gnälliga mejlarna vill att jag ska vara.
%
Men jag tycker att det är helt jävla poänglöst att hålla sig med åsikter över huvud taget om de innebär att man mes-ställer sig i mitten hela tiden, så jag är verkligen arg på sådant som jag tycker är fel.
%
Och barn borde inte få lära sig den där sången om Sture Stork och korkskallen, för den fastnar så lätt i hjärnan och vägrar att ge sig av.
%
Jag kickar skiten ur Ebba von Sydow på googlefight och är snart ikapp och om Linda Skugge.
%
Små fakta om vardagliga ting är ännu ett av mitt livs glädjeämnen som jag inte låter inflationen få grepp om.
%
En släkting till mig har berättat att malariamyggor alltid sitter på bakbenen när de sticks; det gör inga andra myggor. Skitintressant.
%
Det missriktade daltandet i svenska skolor med att förtiga värdet av enskilda prestationer är ett hån, och i allra högsta grad ett förtryck.
%
Man är inte en värdelös människa bara för att det finns en del saker inom skolans fyra väggar som man inte klarar av lika bra som alla andra. 
%
Barn behöver inte skyddas från misslyckanden som inte är misslyckanden.
%
Det finns ingen poäng i att fostra miljoner av exakt likadana människor i landets alla skolor.
%
Jag hajar inte grejen med att det ska vara något hemligt och pinsamt att alla människor är olika.
%
Det som gör att betygen blir till något som värderar i stället för vägleder är den förmåga som det utpräglade klassamhället har att pressa varenda jävel genom en mall.
%
Det är det som är åt helvete med det svenska skolsystemet. Bland annat.
%
Akademiker är inte finare än andra människor.
%
Svenska skolan är en utslagsmaskin som gynnar de elever som passar in i den borgerliga mallen.
%
Jag hade låtit mitt uppblåsta tonårsego inbilla mig att mina fantastiska djuplodande uppsatser skulle kompensera allt mitt skolkande, kaxande och stimmande. Det gjorde de inte.
%
Men jag klarade mig hyfsat i tillvalsämnet svetsteknik. Ibland tittar jag på två metallbitar som jag lödde ihop, och känner mig jävligt duktig.
%
Att vara många människor som tillsammans hetsar varandra till en identisk tro på någonting som inte är vetenskapligt bevisat kan bli riktigt ugly.
%
Men så tycker jag också att all religion i alla former i grund och botten är ett förtryck som handlar om att vissa människor tar sig friheten att se sig själva som mer upplysta än alla andra och ställa sig över individens rätt till att tänka själv.
%
Jag är övertygad om att det är viktigt för oss människor att tro på någonting, men minst lika övertygad om att väldigt många av världens problem skulle vara lösta om fler människor såg sin tro som något personligt och lät bli att söka gemenskapen hos en grupp.
%
Tro är inte som politik eller åsikter i allmänhet, som mår bra av att diskuteras och funderas över tillsammans. Tro måste få vara något som kommer inifrån och inte prackas på någon.
%
Jag blir heligt förbannad varje gång någon som har sett Jehova knackar på min dörr för att tala om att Gud tycker bättre om dem än mig
%
Aggressiviteten jag mötte när jag till sist drog mig ur jobbet på grund av en stark ovilja att indoktrinera barn med bibelfloskler skrämde skiten ur mig.
%
Ifrågasättandet av mina val i livet var helt utan hyfs och fason, takt och ton. Det talades om att brinna i helvetet, att jag skulle tacka Gud om han inte straffade mig hårt, och att jag skulle ångra mig en dag.
%
Men Gud har inte straffat mig än, om man inte räknar ovan nämnda dörrknackare och skatan som har byggt bo i trädet utanför mitt sovrumsfönster och låter som en skallerorm okristligt tidigt på morgnarna.
%
Jag tycker om att gå omkring och tro på goda och snälla saker i min ensamhet, och jag känner inget behov av att ingå i en grupp människor som känner sig som de enda rätta och speciellt utvalda.
%
Vi troende måste vara medvetna om att det är just troende vi ägnar oss åt.
%
Kan någon bevisa närvaron av en högre makt är jag den första att gratulera. Och om det är Gud, med lika många namn på sin nuna som krig på sitt samvete som forskarna stöter på, ska jag genast börja leva annorlunda.
%
Jag ska be honom att blogg-slöddret som skriver att jag är för fet på min bylinebild för att tas på allvar ska träffas av blixten och dö, och jag ska vara väldigt tacksam för allt bra som han har fixat.
%
Tack Gud för tryckfrihetsförordningen och min nya coola bikini.
%
Förresten, kom ihåg att jag är profeten EvaEmma, tyck precis som jag så blir allt skitbra. Amen.
%
Jag är ledsen att säga det, för hat är ett starkt ord, men jag hatar verkligen hiphopbarn.
%
Står bara där i mina för stora kläder och blänger, är övertygad om att de skulle vara levande frågetecken inför min föreläsning och sedan säga 'Who gives a fuck, bitch!'
%
Ibland hade vi hiphopbråk i kemikorridoren också. De gick ut på att vi stod ganska långt ifrån varandra och sa taskiga saker medan våra respektive gäng, som vi kunde kontrollera med en handrörelse, stod bakom och gjorde passande ljudeffekter.
%
De står i alla fall där och leker thugs, kidsen, med ghetto bling bling av plast runt halsen och en text som inte betyder någonting på sina snordyra hoodies. Och de tror att de är hiphop. Suck, säger jag bara.
%
Det stör mig att hiphopkulturen har förvrängts av osäkra slynglar ur övre medelklassen som inte bryr sig om att veta bättre. Kidsen i tunnelbanan, jag hatar er.
%
Skit ned dig, Linda, säger jag bara. Så får man säga om man är den enda av Aftonbladets kolumnister som inte har fyllt trettio, och blir sårad av omotiverad kritik från någon så hajpad och överskattad som du.
%
Det verkar inte spela någon roll längre, vad man är för eller mot, bara man höjer rösten och ser till att härja lite allmänt så att det märks så blir man någon som folk ser upp till.
%
Jag vet att jag själv inte är mer än en gapig kvällstidningskolumnist som kickar på att få skriva alla på näsan med mina högst personliga ställningstaganden, men jag förstår ändå inte grejen med att det ska vara så svårt att kritisera människor som låter mycket.
%
Är det verkligen så beundransvärt att våga sticka ut från den tigande massan?
%
Att ta ställning mot miljöförstöring är vackert, hur man än gör det, men det hela blir något mindre bildskönt om man väljer att med våld försöka omvända miljöfarliga fabriker, sabotera för hårt arbetande människor.
%
Det är tarvligt, som Bamse också brukar säga, när han blir riktigt förbannad.
%
Och eftersom jag själv är en tarvlig och jönsig jävel, som gapar och skriker ett par spaltdecimeter varannan fredag, vill jag passa på att säga att Linda Skugge är en förtryckande wannabe-borgarbracka som har alldeles för lätt för att vara slentrianelak bakom tangentbordet.
%
Jag är trött på att alla ska tycka att [Linda Skugge] är så himla rättfram och cool. Jag tycker att jag är mycket coolare än borgarbladets manshatare till flaggskepp.
%
Jag klarar helt enkelt inte av dumma uttalanden när de kommer från människor som är osunt övertygade om att de har rätt jämt.
%
Att man vågar göra någonting rättfärdigar inte att det är dumt.
%
Jag tycker de kan skita ned sig, som sagt. Och helst sluta blogga också, så att jag slipper tvinga mig själv att sluta läsa.
%
Jag bryr mig egentligen inte om att Linda Skugge älskar Odd Molly-kläder och har magsjuka barn och förolämpar mig. Det bara stör mig när jag råkar läsa det.
%
Ulf Lundell är min hjälte.
%
Ulf Lundell är min hjälte. Han är stencool och har skrivit kungligt bra romaner. Och han tycker inte heller om dig Linda, så det så! jag har en nolltolerans med trams från hysteriska uppmärksamhetsmissbrukare.
%
Samtalsämnet dök upp av ingen egentlig anledning alls, när klockan hade passerat två och den norrländska dygnet-runt-solen lurade tröttheten på villovägar.
%
Jag är typexemplet för någon som hyser en enorm dubbelmoral inför det här med traditionella könsroller.
%
Men stopp och belägg i getens skägg, säger jag bara.
%
Jag tycker att alla människor ska behandlas lika, oberoende av kön, nationalitet och andra saker som kan tyckas skilja oss åt.
%
Men jag är, vilket få av dem som kallar sig feminister idag verkar vara, av den bestämda uppfattningen att lika rättigheter kräver lika skyldigheter i den mån det är möjligt.
%
Jag har själv inga problem med att vråla 'förtryck!' när någon förväntar sig typiskt kvinnogöra av mig, som att sy i en knapp eller så, men förutsätter i samma andetag att en kille ska byta däck på bilen och programmera videon utan att bitcha.
%
Han ska ju vara en man, killen som man kärar ned sig i. En man som gör karlagörat så att vi slipper, och dessutom tar sig an hälften av det som för våra föräldrars generation är typiska kvinnosysslor. Annars är han ju en mansgris.
%
Jag är en osnuten jävla 80-talist-kaxboll, bortskämd av den nya tidens feministanda som inte kräver något av mig men livligt förespråkar alla mina rättigheter.
%
Jag svor, för det gör jag när jag blir förbannad och jag höll faktiskt på att cykla omkull, och hundens ansvariga som satt på en bänk vid sidan av cykelbanan rörde inte en min.
%
Jag skiter i att det bara är lag på att ha sin hund kopplad under en viss tid på året, jag kräver att få cykla i fred jämt.
%
Att djur behandlas väl och mår bra är viktigt, men inte ens i närheten av lika viktigt som att människor behandlas väl och har det bra.
%
En människa ska inte behöva förneka sina behov för att 'det är synd om djuren'.
%
Jag tycker att det är störtlöjligt att hålla på att förakta människor som går klädda i päls eller skinnkläder, för djurhudar lämpar sig alldeles utmärkt som människokläder. Vi har liksom ingen egen päls att värma oss i.
%
Personligen anser jag att pälskläder är fula, främst för att jag tycker att det är fult med överklasskärringar, så jag föredrar täckjacka.
%
Jag tycker att det är snyggt, och jag har inga problem med att acceptera min plats i näringskedjan. Vi människor är överst, så länge vi inte släpper in en tiger i vardagsrummet eller så.
%
I frågan om att äta djur så är jag fullt medveten om att i stort sett alla näringsämnen som finns i kött kan ersättas med produkter ifrån växtriket, men förstår ändå inte grejen med vegetarianism som ställningstagande.
%
Kött är bra för oss.
%
Vi behöver inte hålla till godo med sallad när vi har tillgång till en mångsidig kost, vilket är en förutsättning för att det ska finnas friska och starka människor.
%
Jag tycker att vi har rätt att vara så friska som det bara är möjligt. Därför har jag inte heller någonting emot djurförsök.
%
Och kalla mig iskall, stenhård och hjärtlös, men hellre att åtta miljoner möss dör i djurförsök än ett barn i cancer.
%
Jag prioriterar tveklöst människans rätt till en cykeltur i lugn och ro framför en hunds rättighet att jaga omkring under okontrollerade former i Piteås grönområden.
%
Och om jag ska bitcha om något i den här orättvisa världen tänker jag inte börja med labbråttors rätt till en skojig arbetsmiljö.
%
[...] i dag vill jag hellre bitcha om somliga människors missriktade moral vad gäller djur och människor.
%
Sluta veganfjanta och var glada att ni har mat på bordet och kläder på kroppen. Det är få förunnat.
%
Och tacka människorna som kan klura ut hur man botar sjukdomar genom att testa vaccin på djur. De är hjältar, inte djurplågare.
%
Jag skulle verkligen tycka om att vara en prinsessa, och jag tror att jag skulle vara väldigt bra på det.
%
Så ofta som möjligt skulle jag lägga huvudet på sned och säga att det är fruktansvärt synd om människor som har det jobbigt i världen, och sedan fortsätta att gotta mig i min kungliga lyx.
%
Slippa fiskpinnarna och tentapluggandet, äta sushi varje dag och lita på att ingen vill underkänna hertiginnan av fucking Norrbotten.
%
Åh, vad jag skulle platsa som prinsessa.
%
Men jag kan önska bäst fan jag vill över mina fiskpinnar och tentaböcker, för kunglig blir man inte hur som helst.
%
Någon ordning måste det ju vara i detta nedrans klass-samhälle.
%
Jag som skulle vara så fin i tiara.
%
Tacka vet jag Göran, han kan både representera och jobba för sitt folk.
%
Kungen och drottningen och deras bortskämda barn borde arbeta som alla andra.
%
Kungen borde dessutom göra samhällstjänst för alla sina fortkörningar, kanske tillsammans med Mikael Persbrandt. Något har de säkert gjort för att förtjäna varandra.
%
Så jag får nöja mig med att säga att kungahuset är en förlegad och jättelöjlig tradition. Och om någon ska vara prinsessa så är det jag. Banne mig.
%
Det är inte synd om unga kvinnor som plastikopererar sig. Jag vill gärna ha det sagt, en gång för alla.
%
Det är inte någon annans fel att en del människor är så enkelspåriga att de bara bryr sig om sitt utseende.
%
Brudar som vill ha större bröst och läppar vill ha det för att kunna ställa sig över alla andra, vanliga tjejer, utan att behöva jobba på sin personlighet.
%
Tragiska är vad de är, de plastikopererade, lata och gans-ka pinsamma. Och jag är jävlar i mig inte avundsjuk, kan jag ju passa på att tala om.
%
De allra flesta av oss upplever det inte som ett problem att dras med ett alldagligt och naturligt utseende. Det är liksom inget handikapp om man har mer att komma med än en kropp.
%
Det finns noll empati och medlidande att hämta hos mig vad gäller utseendefixering och självupptagenhet.
%
Alla bryr sig om hur de ser ut, det är inget att hyckla med.
%
Utseende spelar roll, utan snack. Det är korkade tjejers besatthet av sin egen skönhet jag inte kan tolerera
%
Och så stör jag mig ganska ordentligt på att det alltid ska daltas med tjejer som är för veka för att se lika medelmåttiga ut som alla andra.
%
Jag är helt övertygad om att jag och alla andra acnedrabbade genomsnittsbröstade kvinnor har det minst lika jobbigt i vår vardag, för vi måste vara mer än kroppar.
%
Det är dags att börja se ner på plastikopererade i stället för att ursäkta dem.
%
Väljer en tonårig dumbrud att trycka in ett par kilo byggmaterial i kroppen är det hennes eget val - och förmodligen hennes föräldrar som cashar. Hon är helt enkelt inte smartare än så och hennes föräldrar inte bättre föräldrar än så.
%
Det är synd att hon ännu inte har förstått att det i de allra flesta fall är helt andra saker än utseende som avgör hur man klarar sig i livet, men det är inte synd om henne.
%
Alla människor har varit missnöjda med sitt utseende någon gång, det vågar jag säga med största säkerhet. Förmodligen minst fem gånger om dagen när man var i den där jobbiga högstadie- och gymnasieåldern. Men det hör liksom till den delen av livet och är inget att riva upp himmel och jord för. Och det är absolut ingen sjukdom.
%
Den ideala lösningen på problemet med självupptagna fjollor vore om det en gång för alla skulle sluta vara okej för kvinnor att se sina bröst som sitt största projekt i livet. Om det skulle krävas mer av människor än att snyfta att man är en stackars kvinna som måste få vara vacker.
%
Sjukligt utseendefixerade människor väljer själva att bry sig så jävla mycket om sitt utseende som de gör. För att de är tråkiga och inte har något annat att bränna sin energi på än sitt eget yttre.
%
Skämmas, ta mig fan, alla korkade brudar vars liv går ut på att vara snygga och inget annat.
%
Allt jag kan säga är att boobs uppenbarligen fortfarande är viktigare än brains i Fröken Sverige.
%
Jag känner mig skitdum, trots att jag vet att Ö är den sista bokstaven i alfabetet och att andra världskriget slutade 1945.
%
Fröken Sverige ska vara smart i år. Jag är smart.
